---
Title: Designprinciper
Description: Analysis page for design principles
template: sidebar
menu:
    - url: 01_colors
      text: Färger
    - url: 02_load
      text: Laddtider
    - url: 03_design_principles
      text: Designprinciper
# hidden: true
---

Analys - Designprinciper
==================

Denna analys går in på olika personsidors designprinciper. Till uppgiften ska tre personsidor väljas ut till analys, utöver det ska även min personliga portfolio analyseras.

Urval
-----------------------
Mitt urval var att först välja en typ av personer och mitt val hamnade då på komiker. Därifrån gick jag på personliga preferenser och valde då tre komiker jag själv uppskattar

* Bo Burnham
* Russel Howard
* Jack Whitehall

Metod
-----------------------

Med hjälp av sidan Design Element and Principles som radar upp 20 designprinciper kommer sidorna från urvaet att granskas. Det kommer tittas på vilka designelement som används, om designen motsvarar dess syfte och om det är återkommande för eventuella undersidor.

Resultat
-----------------------

Nedan dokumenteras resultatet för utvalda sidor samt personlig portfolio
För samtliga sidor kommer följande frågor besvaras, egna portfoliot kommer besvara fråga 2-5:
1. Kommentera webbplatsens mål och syfte. Varför finns webbplatsen till?
2. Kommentera webbplatsens design och vad som kännetecknar den rent allmänt.
3. Kommentera om du själv anser att designen gynnar webbplatsens mål och syfte, och/eller    vilken känsla som designen ger.
4. Lyft fram den eller de designprinciper du anser kännetecknar webbplatsens design och exemplifiera. Notera gärna vilka designelement som använts.
5. Kika om designprinciperna som används är lika/olika för framsidan och undersidorna och kommentera.


### Bo Burnham
![Bo Burnham](../assets/img/bo_burnham.jpg)
#### Fråga ett
När man går in på sidan möts man av två alternativ, antingen klicka sig vidare till hemsidan mer specifikt dess webbshop, eller gå in på en sida som innehåller en film Bo har skapat. Utifrån det skulle jag säga att sidans syfte är att tjäna pengar på produkter.
#### Fråga två
Jag skulle säga att förstasidan kännetecknas av minimalism. Det finns en rubrik, en text, två knappar samt länkar till sociala medier.
#### Fråga tre
Det syfte som finns med sidan är att sälja och utifrån det skulle jag säga att syftet fylls ganska bra, då det bara behövs ett knapptryck från att man är inne på sidan till man kommer till produkterna, däremot verkar länken till filmen trasig då man inte kommer in på den sidan. Det drar ner syftet. Det hade marit mer mot syftet ifall man direkt hade kommit till shopen och haft videon inbäddad på samma sida, då hade man kunnat locka fler potentiella kunder till samma sida.
#### Fråga fyra
Det är två/tre designprinciper som tydligast utmärker sig. Den första är scala, då inga element på sidan har samma storlek. och det som först fångar min blick är filmetiteln. Det andra är att det finns balans på sidan, allting är centerat med lika mycket på båda sidor av mitten vilket gör att jag skulle klassa det under både balans och symetri. Något annat som sticker ut men ur en negativ synvinkel är att färgvalet på texten är vitt vilket gör den svårläst mot bakrundsbilden. Däremot är typografin tydlig och samma font används till hela sidan.
#### Fråga fem
Klickar man sig in i shopen så möts man av samma typsnitt och samma vita färg, här är den dock tydligare mot den mörkare bakgrunden. Produkterna är tydligt uppradade i ett grid, där varje objekt har en ram i samma vita färg som texten. Dessa vita ramar fanns även runt knapparna på startsidan. Sidan innehåller även en humor då det man först möts av är "Scroll down to buy shit" Man har möjlighet att klicka sig vidare till ett galleri och i fotern finns två länkar, en till kontakt och en till "fan of the week". Om man kollar på sidan med bilder så används även här ett grid, men två bilder per rad istället för tre som användes till produkterna. Det saknas även vita ramar, vilket gör bilderna lite otydliga då dom är ganska mörka mot den mörka bakgrunden. Detsamma gäller när man klickar på dom, då har man samma mörka bakgrund. Det som är gemensamt för denna och samtliga andra sidor är typsnitten och den vita färgen. Går man in på "Fan of the week" är det ända man möts av en bild av en fläkt vilket är ytterligare lite humor.

### Russel Howard
![Russel Howard](../assets/img/russel_howard.jpg)
#### Fråga ett
Sidans syfte är att presentera personens arbete och locka tittare både digitalt men även till kommande stand-up föreställningar.
#### Fråga två
Det som kännetecknar designen för sidan skulle jag säga är färgvalet. Den mörka bakgrundsfärgen, vita texten och orangea rubriken, går igen på hela sidan.
#### Fråga tre
Det som är anmärkningsvärt för denna webbplats är att det inte finns några undersidor utan enbart en sida för all information. Jag tycker det försämrar upplevelsen, då det blir mycket scrollande. Det hade vart bättre med en flik för stand-up och en startsida där det bläddrade runt vilka digitala framträdanden som finns tillgängliga. Det hade även gjort det enklare att se footern som innehåller länkar till personens sociala medier.
#### Fråga fyra
Det har använts en tydlig färgpallet där samma färger upprepas genom hela sidan. Hela sidan känns uppsatt efter någon form av grid där varje föreställning i sin tur är uppbyggd enligt ett repeterande grid. Utöver det används ett tydligt teckensnitt.
#### Fråga fem
Eftersom det inte finns några undersidor skipas denna fråga.

### Jack Whitehall
![Jack Whitehall](../assets/img/jack_whitehall.jpg)
#### Fråga ett
Syftet med sidan är att skyltfönstra sig själv och dess verk. Förstasidan precenterar det kommande och aktuella produktioner personen är medverkande i.
#### Fråga två
Denna sida känns väl utarbetad med rutor innehållande olika produktioner med personer, mot en bakgrund som är låst.
#### Fråga tre
Denna sidan ger ett proffesionellt intryck, där det är tydligt vad personen är aktuell med och vad som händer i framtiden. Det är fokus på rätt saker. Jag tycker själv denna sida är den snyggaste av dom tre.
#### Fråga fyra
Det känns som många designelementhar använts för att bidra till sidans design.
- Färg - Det är en tydlig pallet i blått med en accentfärg i rött som tydligt sticker ut.
- Negativt utrymme - Skapas mellan varje produktion, med ett markant mellanrum.
- Genomskinlighet - Varje ruta med en produktion har en transperent bakgrund som gör att bakgrunden syns ovavsett var på sidan man befinner sig.
- Balans - Det finns en tydlig balans inom rutorna, där det är en bild på ena halvan och en text och en knapp tar upp samma utrymme på andra halvan.
- Hiraki, Det finns en hirraki där det viktigaste visas överst i en större storlekt, sedan nedåt så minskar objekten i storlek.
- Kontrast - Används tydligt mellan den ljusa texten och mörka bakgrund, vilket bidrar till tydlighet.
- Grid - Det känns som sidan är uppbyggd av ett ytter grid, där varje produktion finns, samt ett inre grid som är uppbyggt på samma sätt.

#### Fråga fem
Flera av designelementen för sidan återupprepas på undersidorna, Dels de transperenta rutorna, färgerna och griduppdelningen. Värt att notera är att på news-sidan är inte bakgrunden låst som på övriga utan scrollas med, det känns som en designmiss. Även webbutiken knyter an till sama layout och färgschema vilket skapar ett bra helhetsintryck.

#### Portfolio
![Portfolio](../assets/img/portfolio.jpg)
####Fråga två
Sidan har ett tydligt färgtema som går i olika lila nyanser, dom lila tonerna återfinns även i bilden på sidan.
#### Fråga tre
Jag tycker sidan ger ett bra intryck där användaren möts av en proffesionell sida, däremot hade gärna text på header fått vara mer förklarande.
#### Fråga fyra
Det används ett tydligt grid för att bygga upp startsidan bestående av tre kolumner. Det finns ett tydligt genomgående färgtema och ett tydligt teckensnitt används ett annat teckensnitt används i header och footer. Det är tydliga kontrast mellan text och bakgrund. Jag upplever däremot att sindan inte är balanserad då det är med av sidan på den vänstra delen än den högra delen. Den finns en tom ruta som känns som den inte bode finnas där. Känns som den uppdelningen har gjorts för att skapa balans men når inte riktigt fram.
### Fråga fem
För samtliga sidor används samma färgschema och typsnitt. Det används även ett tydligt grid på samtliga sidor förutom för omsidan som känns som den tillhör en annan hemsida.

Analys
-----------------------

### Personsidor
Jag tycker det är intressant hur olika tre sidor till personer med i stora drag samma yrke kan vara. Det som gick att dra som gemensama designprinciper för samtliga sidor vad att grid används för att bygga upp sidorna. Ett tydligt färgval användes i olika utsträckning av samtliga sidor vissa tydligare än andra. Alla använde även ett och samma teckensnitt för hela webbsidan. Jag fick också intrycket av att ju fler designprinciper man utnyttjade dessto bättre blev helhetsintrycket.Det är viktigt att man känner till designprinciperna för annars drar det lätt ner intrycket av sidan. Ett exempel på det är den vita texten på Bo Burnhams sida. Med hjälp av den analysenn är min slutsatts att för att skapa en snygg webbplats som ger ett proffesionellt intryck är designprinciperna otroligt viktiga att jobba efter och då är vissa viktigare än andra, skulle jag välja ut fem skulle det vara, Färg, Typografi, Grid, Komposition och Kontrast men självklart bidrar samtliga till helhetsintrycket.

### Portfolio
Utifrån den analys jag gjort kommer jag göra en uppdatering av startsidan för att få en mer balanserad layout, jag kommer i samband med det även försöka implementera olika storlekar på objekten för att dra fokus till vissa delar.

Den andra delen jag kommer uppdatera är omsidan, den känns tråkig och håller inte samma klass som övriga layout.


Referenser
-----------------------

[Bo burnham](http://www.boburnham.com/)  
[Russel Howard](https://www.russell-howard.co.uk/)  
[Jack Whitehall](https://www.jackwhitehall.com/)  
[Design elements and principles](https://www.canva.com/learn/design-elements-principles/)

Övrigt
-----------------------

Denna rapport är författad av Jesper Stolt under kursen Teknisk webbdesign och användarbarhet vid Blekinge Tekniska Högskola.
